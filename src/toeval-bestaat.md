---
title: Toeval bestaat
date: 2009-04-25
---

# Toeval bestaat
### 2009-04-25

@[youtube](https://youtu.be/X9Cwt3_i7Ok?t=385)

Kijk vanaf 6:20.

Toeval bestaat niet. Toeval bestaat wel. De meningen zijn verdeeld. Een leuk onderwerp is het in ieder geval wel…

Herman Finkers heeft er voor zijn show *Galadiner - Dat heeft zo'n jongen toch niet nodig (1992)* grondig onderzoek naar gedaan:

*Aan tafel met de koninklijke familie is Herman Finkers (ik) in gesprek met Claus (hij):*
> Hij zei: Toeval bestaat niet.

> Ik zei: Toeval bestaat wel degelijk.

> Hij zei: Toeval bestaat niet.

> Ik zei: Toeval bestaat wel degelijk.

> Hij zei: Toeval bestaat niet.

> Ik zei: Toeval bestaat wel degelijk.

> Nou, om van deze zinloze discussie af te zijn, zette ik mijn transistorradio aan. Op dat moment hoorde ik iemand zeggen: Toeval bestaat niet.

> Ik zei: Nou, als dat geen toeval is weet ik het ook niet meer.

> Toch?

> Waar praten we eigenlijk over? Luciano Pavarotti staat op de dam. Van het dak van Kraskapolsky waait een dakpan. Net dat éne kleine plekje waar Pavarotti *niet* staat, komt de dakpan terecht. Is dat toeval? Of is dat geen toeval?

> Ja maar Bernard daar gelijk weer tegenin. Hij zei: Wanneer een epilepticus elke dag om drie uur een toeval krijgt, dan noem ík dat geen toeval meer.
> Dat vond ik ook niet gek, hoor. Nee, eerlijk is eerlijk, dat vond ik ook helemaal niet gek. Dat ging nog zo nog een kwartiertje over en weer.

[Max Frisch](http://nl.wikipedia.org/wiki/Max_Frisch) zei ooit:

> *Een toeval is dat wat je toevalt als je er voor open staat—Max Frisch*

Juist ja. Toe-val dus. Het komt je toevallen. Kunst is dus om je te trainen ervoor open te staan. Da's interessant.

Toeval is familie van [synchroniciteit](http://nl.wikipedia.org/wiki/Synchroniciteit) en [serendipiteit](http://nl.wikipedia.org/wiki/Serendipiteit). Ontwikkel je zintuigen en zet het voor je in.

Een magere beschrijving vind je op [Nederlandse Wikipedia over toeval](http://nl.wikipedia.org/wiki/Toeval).