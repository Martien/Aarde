---
title: Ondernemen
date: "2016-12-13"
---
# Ondernemen

Eigenlijk hebben we niet echt een gebied waarin we werken. Joppe en Martien hebben allebei hun IT-achtergrond ondertussen ontstegen. In de loop der jaren hebben ze zich ontwikkeld tot strateeg, coach, opleider en {hofnar}. Ze bedienen zich voornamelijk van de waarden, principes, praktijken en parels van agile en lean. Langzaam en zeker groeit dat uit tot sociocratie, holacratie en andere besturingssystemen voor florerende organisaties in een steeds sterker veranderende tijd.

Voor 2017 hebben we afgesproken:

- Deze onderneming is onze **kern**activiteit. Dat betekent dan tenminste 75% van onze jaaromzet via De Zaak loopt.
- We ontvouwen een **zakelijk zinnig netwerk van meemakers**: schitterende ZZP-ers die hun eigen broek en rok op kunnen houden als beste lean & agile architecten, coaches, trainers, opleiders, mentors van Nederland.
- We gaan het eerste jaar wat **kritische massa** ontwikkelen en een stuk of tien meemakers werven.
- Elke klus doen we met tenminste twee mensen.
- We eten ons eigen hondenvoer, nemen ons eigen medicijn, doen wat we zeggen, praktiseren wat we preken, kortom, we zijn {leidend voorbeeld}, helemaal op het gebied van agile, lean en holacratie.
- We maken alles open bron en kiezen daar een goede [Creative Commons](https://creativecommons.nl)-licentie bij uit.
- Ons tarief begint bij €180 per uur.
- We werven vijf nieuwe klanten of klussen.
- We richten ons op klussen die inspireren en die we **meemaken**: hoofd in de wolken, voeten in de klei, handen uit de mouwen. We gaan dus mee op reis. Afhankelijk van de situatie zijn we **reisgids** of **reisleider**.
- We zijn **nomaden** en hebben geen kantoor, wel een ‘clubhuis’.
- We komen elke twee weken tenminste een dagdeel bij elkaar om de **snelheid** erin te houden en **van elkaar te leren** (en soms uit te huilen).
- We hebben een **huisstijl** en webstek.


## Onderzoek

Een aantal zaken vinden we heel belangrijk maar hebben we nog. niet helemaal helder. Dus moeten we die onderzoeken:

- Wij laten ons voor een deel vergoeden voor **gegarandeerd resultaat**. We kunnen bijvoorbeeld pas weg zodra het “blijft plakken” en de klant op eigen benen staat. Wat we onderzoeken is hoe realistisch dat is voor het werk wat we doen en hoe je dat precies meet.
- In hoeverre is het haalbaar om in 13 weken (1 kwartaal) een organisatie weer of nog meer te laten schitteren?
- Richten we ons op organisaties die we begeleiden in de transitie naar bloei:
  - met 300–3000 mensen; of
  - met 50–150 mensen?
- Wat is de meest handige rechtsvorm voor De Zaak? BV? VoF? Stichting? Maatschap?