---
title: Geld volgens Arnold Heertje
date: 2007-09-26
categories:
 - "geld"
---

# Geld volgens Arnold Heertje
### 2007-09-26

Arnold Heertje over geld (uit zijn in 2006 verschenen Thijmessay “Echte economie. Een verhandeling over schaarste en welvaart en over het geloof  in leermeesters en _lernen_.”):

blz. 36:
> ”Het invoeren van het geld is een handig hulpmiddel om een deel van het economische proces te organiseren. De transactiekosten van de ruil worden er aanzienlijk door verlaagd. Maar de invoering van het geld blijft een abstractie. Bij het kopen van een modieuze japon van 500 euro, gaat het om het subjectieve nut dat de japon oplevert. Over de prijs kan men twisten, niet over de smaak. De prijs is een instrumentele schijnobjectiviteit, die de transactie versoepelt, doch de aandacht afleidt van de subjectieve behoeftebevrediging. Ook het ontvangen van een geldinkomen is een rookgordijn, waarachter vreugde en verdriet verbonden met het verrichten van arbeid schuilgaat.”

blz 37:
> “Toch heeft het misverstand postgevat dat economisch op één lijn staat met financieel. [...] Het misverstand is ernstig omdat in de publieke sfeer beslissingen over de ruimte worden genomen op basis van wat men noemt rationele calculaties van de financiële opbrengsten van bedrijfsterreinen, havens, woningen en kantoorgebouwen. Daar de betekenis van niet-reproduceerbare goederen zoals unieke natuurgebieden en historische gebouwen, boerderijen en monumenten niet-calculeerbaar is, worden deze componenten van de welvaart als irrationeel terzijde geschoven”