---
title: Miljardairs 50 procent rijker in 2009
date: 2010-03-15
---

# Miljardairs 50 procent rijker in 2009
### 2010-03-15

**Wanneer worden we wakker?** Lees hier het huiveringwekkende verhaal van [[renterot]] en [[De rijken rijker en de armen rijken|slaafgeld]].

Vraag jij je ondertussen ook af welke waarde deze miljardairs aan de gemeenschap hebben bijgedragen wat al deze miljarden rechtvaardigt?

Vraag jij je ondertussen ook af wat deze miljardairs met al die miljarden moeten doen als een menselijk lichaam fysiek in staat is om ‘slechts’ 7 miljoen per jaar aan spullen en diensten te incasseren?

De [[Banken Bonus Battle]] dient hierbij als effectief rookgordijn voor de superrijken.

---

2009 zal door miljoenen gewone mensen herinnerd worden als het jaar dat ze hun baan, hun huis, of het vooruitzicht van een opleiding verloren. Maar **voor de rijken was 2009 een goudmijn**.

Volgens de meest recente Forbeslijst van miljardairs **zagen de miljardairs van de wereld hun vermogen vorig jaar met 50 procent groeien** en zagen ze hun soort van 793 tot 1011 aanzwellen.

De gecombineerde nettowaarde van deze 1.011 personen is toegenomen tot 3,6 biljoen dollar, een stijging van 1,2 biljoen dollar ten opzichte van het jaar daarvoor. **Gemiddeld zag elke miljardair zijn of haar vermogen stijgen met 500 miljoen dollar.**

**Vierhonderdendrie miljardairs** wonen in de Verenigde Staten. Ze vormen slechts 0,00014 procent van de totale bevolking van het land, maar **beheersen 8 procent van de nationale rijkdom**. Elk van deze personen heeft **meer dan 300 miljoen keer meer vermogen dan de gemiddelde Amerikaanse ingezetene**.

De lijst omvatte 21 hedge fund managers die als een groep welke verliezen die zij in 2008 dan ook hebben gemaakt meer dan goed maakten. Sommigen van hen, waaronder James Simons, John Arnold, en George Soros, harkten zowel tijdens de instorting als het herstel van de markt winst naarbinnen

Aan de top van de lijst van rijkste hedge fund managers staat **John Paulson met 32 miljard dollar**. Paulson verdiende miljarden in 2008 door te wedden dat de huizenmarkt zou instorten en vele miljarden meer via het herstel van de beurs in 2009.

Slechts één van de 21 hedge fund managers verdween van de Forbeslijst van vorig jaar. Dit was Raj Rajaratnam van de Galleon Group die vorig jaar werd gearresteerd op beschuldiging van handel met voorkennis.

Hedge fund managers James Simons, John Arnold en David Tepper ontvingen een gemiddeld rendement van 62, 52, en 31 procent in respectievelijk 2008, 2009 en 2010. David Tepper verdiende in het afgelopen jaar 2,3 miljard dollar terwijl de **John Paulson's rijkdom groeide met 6 miljard dollar**.

Het aantal Amerikaanse miljardairs groeide van 359 vorig jaar tot 403 dit jaar. De Aziatische regio telt nu 234 miljardairs, tegenover 130 het afgelopen jaar. Europa heeft 248 miljardairs, ondanks het feit dat de bevolking twee keer zo groot is dan die van de Verenigde Staten.

De 1011 mensen op deze lijst beheersen een fenomenaal bedrag van persoonlijke rijkdom. Hun bezittingen zijn groter dan het bruto nationaal product van alle landen tezamen, uitgezonderd China, Japan en de Verenigde Staten. De rijkdom van de 403 Amerikaanse miljardairs dekt meer dan het Amerikaanse federale tekort in 2008en dan nog blijft er geld over voor de staten.

Hoewel het aantal miljardairs op de lijst net onder het toppunt van 1125 in 2007 ligt vertegenwoordigt het een fenomenaal herstel. **In dit tempo zal het aantal miljardairs volgend jaar opnieuw een record breken.**

Carlos Slim, een Mexicaanse tycoon in de telecommunicatie, klom met 53,5 miljard dollar op naar de eerste positie op de lijst en wint van de Amerikanen Bill Gates ($ 53 miljard) en Warren Buffet (47 miljard dollar). De rijkdom van alle drie deze mannen steeg dramatisch. In de afgelopen jaren kon Slim ruwweg **27 miljoen dollar per dag verdienen** vergeleken met de gemiddelde dagelijkse inkomen van 16,50 dollar voor de Mexicaanse arbeiders. [1,6 miljoen keer meer; **bijna 55.000 keer de Balkenendenorm**].

De rijken in India en China groeiden het meest. “Voor de eerste keer telt het vasteland van China de meeste miljardairs buiten de VS”, aldus Forbes in zijn verklaring. “Amerikaanse burgers domineren nog steeds de gelederen, maar die grip wordt kleiner.”

De hedge fund beheerders en financiers op de lijst profiteerden direct van de reddingsopertaties voor de banken die enorme bedragen van openbare middelen overboekte naar de rekeningen van de grootste financiële ondernemingen. Maar de miljardairs in alle andere industrieën waren de eigenlijke indirecte begunstigden van het overdrachtprogramma van rijkdom van de regering.

The Wall Street Journal schreef in een commentaar op de cijfers: “Hoe werden de rijken in de wereld zo veel rijker? Aandelenmarkten… Kortom, wat de beurs heeft genomen heeft de beurs—in ieder geval aan de miljardairs—teruggegeven.”

Maar het beursherstel zelf is geen toeval. Het beursherstel is het directe resultaat van het beleid van beide Amerikaanse politieke partijen. **De reddingsoperatie is gefinancierd door een beleid van fiscale soberheid en hoge werkloosheid.** De snelle toename van de rijkdom van de miljardairs is het resultaat van de **verarming van tientallen miljoenen mensen**. Het is het andere gezicht van de **massale werkloosheid, armoede, het korten van nutsvoorzieningen en de executieverkopen**.

Afgezien van directe uitreiking van overheidsgelden aan de banken en superrijken is de belangrijkste stuwkracht van het herstel van de bedrijfswinsten—en dus de beurs—de groei van de productiviteit en het afslanken van het bedrijfsleven.

**In 2009 steeg de werkloosheid** van 7,7 tot 10 procent, drie miljoen banen zijn verloren gegaan en **daalden de lonen dramatisch**. Miljoenen gezinnen verloren hun huis en werden ontwricht. Maar de productiviteit, het bedrag van het rendement van elk uur productie steeg met 7 procent.

**Het geld vrijgemaakt door de vernietiging van de sociale programma's, verhoging van productierendement en herstructurering van ondernemingen heeft zijn weg gevonden naar de zakken van de mensen op de lijst van Forbes.**

[**Hoe lang blijf jij dit pikken?!**]

Bron: [World Socialist Web Site » World’s billionaires grew 50 percent richer in 2009](http://www.wsws.org/articles/2010/mar2010/forb-m12.shtml), door Andre Damon.

---
Dank aan Anthony Migchels van Gelre Handelsnetwerken voor de tip.