---
title: Geld
date: 2008-01-08
categories:
 - "zomaar"
index: true
---

# Geld voor een nieuwe samenleving
### 2008-01-08

Zodra het onderwerp geld op tafel ligt, heeft iedereen zijn of haar mening klaar. Vaak raken de gesprekken dan verhit. Vaak is geld aanleiding tot narigheid en ruzie en leidt tot **mijn advocaat belt jouw advocaat**.

Stel dat je een braakliggend stuk grond tot je beschikking hebt ter grootte van de provincie Gelderland (5.000 km²). Er is slechts ruwe natuur. Geen mensen. Geen gebouwen. Geen wegen. Je krijgt de gelegenheid om daar een **nieuwe samenleving** te laten ontstaan. Een samenleving met een nieuwe cultuur, een nieuw monetair systeem, een nieuwe economie. Zeg maar een **Great Place to Live**. Hoe zou jij dan het geld regelen?

Kortom, hoe geef jij vorm aan zaken zoals **basisinkomen**, **verzekeringen** (sociale, zorg-, aansprakelijkheid, juridisch, pensioen), **belastingen**, **rente** (positieve of negatieve of geen), lokale munteenheden, geld en handel?

Geven we [Iedereen een miljoen](http://aardnoot.nl/Iedereen_een_miljoen) en blazen we de [Duurzame Vennootschap](http://aardnoot.nl/Duurzame_Vennootschap) (DV) leven in? Of heb jij nog betere ideeën?

Aardbron wil in de eerste helft van 2008 een zinderende samenscholing leven inblazen met deze kernvraag als thema. Heb jij al ideeën of een mening? Wil je deze dag co-creëren? Laat het ons weten of veroorzaak rimpels in het water en gooi een steen in de wiki.
