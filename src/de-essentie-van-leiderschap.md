---
title: "De Essentie van Leiderschap"
date: "2008-04-06"
categories:
 - "leiderschap"
tags:
 - "leiderschap"
 - "spiritualiteit"
index: true
---
# De Essentie van Leiderschap
### 2008-04-06

Nyenrode's leerstoel over Business Spiritualiteit trekt regelmatig een groep gepassioneerde mensen naar Breukelen wanneer Paul de Blot weer een avondcollege organiseert. Een bijzonder netwerk waar veel oud-Nyenrodianen elkaar elke maand ontmoeten. Diezelfde Paul de Blot opent en sluit op donderdag 5 juni ook een een seminar met de titel "The Essence of Leadership". Sri Vasuveda daagt je die middag uit om leiderschap te zien als een zeker niveau van bewustzijn.

Sri Vasudeva is nieuw voor me. Vasuveda is de oprichter en leider van de internationale [Blue Star](http://www.bluestarholland.nl/) organisatie, die zich richt op het ontwikkelen van het bewustzijn in mensen. Hij is auteur van diverse boeken en artikelen over spiritualiteit, leiderschap, counseling, coaching en therapie.

Via Marcel Dierselhuis van Mopana kreeg ik de uitnodiging voor 5 juni van Willem Elzinga van Bron Consultancy. Het woord *bron* intrigeerde me, dus meteen Willem maar eens even gebeld. Blijkt dat er 4 juni ook nog een lezing in Noordwijk is met als titel “Je emoties de baas” én op 6 juni begint er een vijfdaagse congres/retreat.
> **We zijn op weg naar een samenlevenskunst waarin het wij de autonomie van het individu bekrachtigd wordt zoals nooit tevoren.** Aangevuld met het helen van onze Aarde is dat een cruciaal onderdeel van Aardbron's missie.
