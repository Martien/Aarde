---
title: "Academie voor Levenskunst"
date: "2008-01-08"
categories:
 - "zomaar"
---

# Academie voor Levenskunst
### 2008-01-08

Om meteen maar met de deur in huis te vallen, Aardbron wil in de komende jaren hét opleidingsinstituut zijn dat **mens, organisatie, overheid, bedrijfsleven en maatschappij** in staat stelt de levenskunst ten volle te bedrijven. **Mensen zijn scheppers.** Je wordt van harte uitgenodigd om mee te scheppen aan deze Academie voor Levenskunst.

Wil willen pionier zijn op het gebied van **grootschalige levenskunst** voor mens, organisatie en samenleving. Met waarde en respect omarmen wij daarbij de natuur als voorbeeld.

Het **opzetten van een officieel en erkende academie** voor levenskunst is een behoorlijke kluif. Tegelijkertijd voelen we meer en meer de honger naar een dergelijk instituut. Maar dan wel opgezet op basis van organisatorische, educatieve en economische inzichten die passen bij de nieuwe tijdsgeest. **Building the plane while flying it.**

De Academie voor Levenskunst zelf is een nieuw en leidend-voorbeeldig fenomeen op het gebied van netwerkorganisatie. Onze cultuur is ‘**chaordisch**’, dat wil zeggen, er is een behoorlijke mate van chaos, zodat creatieve onderstromen bovenkomen die voor nieuwe oplossingen zorgen. Die chaos wordt in balans gehouden door een behoorlijke mate van orde.

‘In behoorlijke mate’, want onze waarden en winstgevendheid, bewust en dienend handelen, besturen ons. In die besturing ligt de toets voor het gedrag van de academie. Voor alle betrokkenen betekent dit steeds opnieuw de vraag: doe ik, afgezet tegen de kernwaarden en onze winstgevendheid, bewust en dienend handelen, iets wel of niet?

**Kwartiermaken in 2008** is onze focus voor dit jaar. Het scheppen van de randvoorwaarden en een **voedingsbodem** voor het laten ontstaan van de academie. Het vinden en aanboren van **fondsen**. Het op gang brengen van een gezonde geldstroom. Het organiseren van **samenscholingen** die voeding geven aan de vakken. Het ontkiemen en groeien van een **co-creëerende gemeenschap van mede-eigenaren**.

Wij zijn nieuwsgierig naar jouw gedachten en ideeën en nodigen je uit te reageren en waar zinnig bij te dragen. Wordt een van de co-creators en mede-eigenaren. **Delen is vermenigvuldigen**.