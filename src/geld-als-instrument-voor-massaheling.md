---
title: Geld als instrument voor massaheling
date: 2009-01-15
categories:
 - "beschaving"
 - "geld"
 - "innovatie"
 - "intentie"
 - "leiderschap"
tags:
 - "demurrage"
 - "stroomgeld"
index: true
---

# Geld als instrument voor massaheling
### 2009-01-15

Een aantal jaren geleden las ik dat om de stroom van een rivier te veranderen je het landschap dient te veranderen.

Gebruik makend van dezelfde metafoor stelde ik me in april 2006 de volgende brandende vraag:

> **Wat is het meest besmettelijke bedrijfsmodel dat het economische landschap zodanig verandert dat de rivieren van geld naar *heel de wereld* stromen?**

Sindsdien voel ik me hierdoor op een mysterieuze wijze door geleid. Mijn leven vouwt zichzelf rondom deze kwestie.

Ons huidig monetaire systeem is hét wapen van massavernietiging en ongekende globale slavernij en het is almachtig, zoals we allen merken. Wil je een gemeenschap of samenleving vernietigen? Introduceer dan een gecentraliseerd, hiërarchisch, rente- en schuldgebaseerd monetair systeem waarin geld een schaars goed is. Boe!

Echter, we kunnen diezelfde almachtige kracht ook inzetten om een **alleshelende laserstraal** te creëren:

> *Hét* krachtinstrument voor massaheling dat oorlog, werkeloosheid, armoede, ziekte en de globale vernietiging van ruimteschip Aarde naar de vergetelheid schiet is een aanvullend, verstorend innovatief monetair **systeem**. Het koestert [[samenlevenskunst]] en gemeenschapszin en brengt mens en natuur is staat van verrukking. Het is ongeloofwaardig eenvoudig en vereist alleen maar {liefde, lef en leiderschap}.

Geld, als een vorm van energie, als een meetinstrument, als informatie, dient niet schaars te zijn, maar altijd voldoende aanwezig.

Wat indien geld wordt gecreëerd, niet op een gecentraliseerde hiërarchische manier en gebaseerd op schuld, maar precies op het moment van de transactie? Dit zorgt ervoor dat er **altijd voldoende geld** is. We hebben nooit geld tekort, net zoals we nooit centimeters tekort hebben.

Wat indien we positieve rente op openstaande bedragen eens vervangen door een kleine negatieve rente op openstaande bedragen, of ze nu in credit of debet zijn? De Fransen noemen dit ‘**[[stroomgeld|demurrage]]**’. Zeg 1% elke vier weken. Dit laat het geld stromen, en bij voorkeur naar die zaken waar jouw passies en talenten het best tot hun recht komen. En als je een zinnig project wilt starten en anderen vinden dat ook een zinnig project, hoef je alleen maar een rekening daarvoor te openen en het geld stroomt er naar toe. Zinnige projecten worden soepeltjes voorgefinancierd.

Wat als we alle duizenden gefragmenteerde krachten en initatieven kunnen bundelen tot een inspanning die enige tractie creëren en leiden tot het momentum dat het verschil maakt?

Wat indien we onze aandacht verschuiven:

||||
|--:|---|:--|
|PARASITAIR|→|SYMBIOTISCH|
|DEEL**NEMER**|→|DEEL**GEVER**|
|OPBRANDEN|→|BRUISEN|
|SLAVERNIJ|→|VRIJHEID|
|GRAAIEN|→|GEVEN|
|LOON|→|PASSIE|
|GESLOTEN|→|OPEN|
|OPPOTTEN|→|STROMEN|
|CENTRAAL|→|‘PEER-TO-PEER’|
|CONCURREREN|→|COÖPEREREN|
|SCHAARS|→|VOLDOENDE|
|RENTE|→|‘STROOMGELD’|
|BANKSCHULD|→|REPUTATIE|
|FIAT-GELD|→|‘ZELF’GELD|
|NATIE|→|GEMEENSCHAP|

Nogmaals:

> *Hét* krachtinstrument voor massaheling dat oorlog, werkeloosheid, armoede, ziekte en de globale vernietiging van ruimteschip Aarde naar de vergetelheid schiet is een aanvullend, verstorend innovatief monetair **systeem**. Het koestert [[samenlevenskunst]] en gemeenschapszin en brengt mens en natuur is staat van verrukking. Het is ongeloofwaardig eenvoudig en vereist alleen maar {liefde, lef en leiderschap}.

**Heel de Aarde** is, letterlijk, ongelofelijk eenvoudig. Het is in feite zo simpel dat het het waarschijnlijk niet kan geloven. Er zijn al zeer veel alternatieve monetaire systemen die samenwerking, rijkdom en de ontvouwing van een bloeiende, hele Aarde koesteren.

Maar geloof me niet en onderzoek het zelf. Denk en doe transformationeel en laat de wereld voor je kinderen en de kinderen van je kinderen beter achter dan je hem hebt gevonden.

Stel je eens voor dat je de lef hebt om dit te omarmen. Ik daag je uit.

Dank je wel voor je aandacht.

Als {bliksempraat} uitgesproken door Martien van Steenbergen tijdens [De Baak » Meet The World 2009](http://www.debaak.nl/en/events/meettheworld2009).

[[Money as the Instrument of Mass Healing|Also available in English]].
