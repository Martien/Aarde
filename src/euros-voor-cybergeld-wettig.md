---
title: Euros voor cybergeld wettig volgens hooggerechtshof
date: 2010-01-13
categories:
 - "geld"
 - "serieus-spel"
---

# Euros voor cybergeld wettig volgens hooggerechtshof
### 2010-01-13

::: vista
<img src="lineage-3-lancelot.jpg">
:::

De klap die we kunnen verwachten door [[betaal met belminuten: boem!]] wordt nog eens versterkt door de eigen muntstelsels van online games zodra ‘cybergeld’ inwisselbaar is voor cash.

Het hooggerechtshof van Korea heeft zich afgelopen zondag hiervoor uitgesproken en daarmee een mijlpaal bereikt.

Volgens rechterlijke ambtenaren en speldeskundigen is dit is de eerste uitspraak van deze soort in Korea. Naar verwachting zal deze uitspraak in nieuw gebied voorzien van de sterk groeiende online-game-industrie doordat het niet alleen mensen op zoek naar vermaak maar ook geld aantrekt.

::: as-is
<img src="zuid-koreaanse-won.jpg">
:::

De rechtbank heeft 2 gamers vrijgesproken die waren aangeklaagd voor het illegaal verdienen van bijna 20 miljoen Zuid-Koreaanse won (KRW; 1.000 won is ongeveer 56 eurocent; 1 euro is ongeveer 1.785 won) door ter waarde van 234 miljoen “Aden”—de munt van het online spel Lineage— te verkopen aan andere spelers. Volgens speldeskundigen werd de Aden stiekem verhandeld met een verhouding van 1 miljoen Aden voor 8.000 won.

De verdachten werden in 2008 aangeklaagd en een provinciale rechtbank strafte ze respectievelijk met een boete van twee en vier miljoen won, verwijzend naar een wet op het verbod voor de uitwisseling van cybergeld tegen harde valuta.

Maar het hooggerechtshof vernietigde het besluit en geeft daarmee een heldere richting voor dergelijke uitwisselingen vanaf heden.

Justitie Min Il-jong zei dat het inwisselen van spelgeld in contant geld alleen moet worden gestraft wanneer het verkregen is door online gokspelen zoals poker en andere kaartspelen.

Het besluit van de hoogste rechter kwam nadat door het openbaar ministerie een hoger beroep was ingesteld in deze zaak.

”Ondanks de verschillen in de methoden voor het verkrijgen van contanten in het spel (Lineage) en met gokken bevat het spel nog steeds elementen die bestraft zouden kunnen worden”, zei de aanklager.

Maar het hooggerecht wees de vordering af, zeggende: ”De beslissing van het gerecht is gebaseerd op de wet en correct in haar interpretatie van de relevante wetten.”

De uitspraak heeft gemengde reacties.

Oudersverenigingen en antigokactivisten bekritiseren de beslissing met het argument dat het een slecht precedent voor de jongere generatie is. Anderen zeiden dat het een nieuwe impuls zal geven aan de online game business.

”De uitspraak van de maakt de toekomst van de Koreaanse gamesmarkt een stuk aantrekkelijker”, aldus Prof Chung Hae-sang van de Dankuk Universiteit. ”Tot nu toe werd de groei van de industrie gehinderd door strenge regelgeving.”

Lee Young-Yeol, een stadsambtenaar van Seoul, zei: “We moeten ons houden aan de uitspraak van de rechtbank. Maar het besluit zal zeker gevolgen hebben voor de huidige handelspraktijken van spellen.”

De Koreaanse Game Development & Promotion Institute zei dat het bedrag van de uitwisseling van online spelgeld in Korea in 2006 830 miljard won bereikte en in 2008 1 biljoen won overschreden zou hebben.

In september van vorig jaar oordeelde een rechtbank dat de winst uit het verhandelen van cybergeld moeten worden onderworpen aan 10 procent belasting over de toegevoegde waarde (BTW).

Door [Park Si-soo, Korean Times](http://www.koreatimes.co.kr/www/news/nation/2010/01/116_58775.html).

Meer informatie:
- [Supreme Court acquits two in cyber money game case](http://joongangdaily.joins.com/article/view.asp?aid#2915126), *JoongAng Daily, January 11, 2010*
- [Korea Supreme Court rules virtual currency convertible](http://playnoevil.com/serendipity/index.php?/archives/2812-Korea-Supreme-Court-rules-virtual-currency-convertible.html), *PlayNoEvil, January 11, 2010*
- [The world of gold-farming: professional gaming and virtual trading](http://mcgilldaily.com/articles/24381), *Whitney Mallett, January 11, 2010*
- [Money for nothing? Virtual goods market takes off](http://www.computerworld.com/s/article/9143538/Money_for_nothing_Virtual_goods_market_takes_off?taxonomyId1), *Computerworld, January 8, 2010*