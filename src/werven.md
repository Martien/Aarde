---
title: Werven
---


# Werving—over hoe wij groeien.


## We hebben geen haast om te groeien.

Wij werven niet actief nieuwe deelnemers. Er is geen economische prikkel om dat te doen en elke toevoeging maar De Zaak een beetje anoniemer, een beetje minder persoonlijk, een beetje moeilijker om te coördineren.


## Hoe komen jullie dan aan 30 consultants?

Net zoals bij vampiers maakt vers bloed ons sterker. Nieuwe slimme mensen met passie dagen de gevestigde orde uit en injecteren nieuwe ideeën! Dat compenseert ruimschoots enige groeipijn.

De juist balans lijkt rond 1–3 nieuwe deelnemers per jaar te zijn en dus mikken we daarop. Precies genoeg om er scherp op te blijven zonder last van groeipijn. Maar heel weinig mensen hebben De Zaak verlaten—we zijn geen echte vampiers, meer maffiavampiers—onze groei is dus redelijk constant.

Oké, misschien is vampier niet de beste metafoor. Maar je begrijpt het idee.


## Werf schitterende mensen of werf niet.

De moeite waard om te herhalen: **werf schitterende mensen of werf niet!** Daardoor werkt [[systeem|ons model]].


## Wie mag er meedoen?

Wij hebben geen afdeling personeelszaken of personeelswervers, dus is er weinig bandbreedte of interesse om op mensen te jagen. Ondanks dat hebben we gelukkig toch een gestage stroom van interessante mensen die op onze deur kloppen. Dat maakt ons wel lui en we gaan voor de veilige gok.

Onze laagste lat is:

1. Iemand bij De Zaak is bereid om de trekker voor de kandidaat zijn en zorgt voor voortgang en de juiste behandeling van de kandidaat. Net zoals bij de broodjeshouder in ons Warme broodjesprotocol.
1. Tenminste een van ons heeft eerder met de kandidaat samengewerkt. We willen dat er iemand kan zeggen, “Hey, ik heb eerder met haar gewerkt en ze is formidabel! We zijn gék als we haar niet aan boord halen!”
1. Niemand heeft haar veto uitgesproken over het binnenboord halen van de kandidaat.

Dit beperkt het aantal kandidaten aanzienlijk.

Andere zaken die we op prijs stellen en gebruiken—maar niet altijd vereist zijn—om te bepalen wie we accepteren of afwijzen:

- De kandidaat vult ons op een of andere manier aan, brengt iets wat we nog niet hebben—bijvoorbeeld nieuwe vaardigheden of perspectieven. Wij voelen ons weer nieuwelingen door haar komst.
- De kandidaat barst van de energie en ideeën en durft de gevestigde orde uit te dagen—het eerste is eigenlijk vanzelfsprekend; het tweede vereist vaak wat meer lef.
- De kandidaat staat goed bekend en heeft een sterke reputatie op ons gebied.
- De kandidaat deelt onze waarden. Eigenlijk is dit wel een vereiste, maar omdat het meer een springplank voor een goed gesprek is en er nooit een eenvoudig zwart-wit antwoord mogelijk is, staat dit op deze lijst.

::: tip
Kandidaten! Inspireer ons! Toon ons je vaardigheden, op je vakgebied en sociaal. Presenteer iets nieuws, opwindends en gedurfds op een van onze samenscholingen. Bereid je voor op veel intensieve gesprekken, debatten, kritieken en gelach. Wij zijn een vrolijke boel en we willen zeker weten dat je goed bent in wat je doet. Waarom? Omdat we van je willen leren en willen dat onze klanten met je weglopen en roemen over hoe schitterend je bent. We bouwen aan een grootse reputatie en we willen dat jij die nog groter maakt.
:::

## Steel geen mensen van klanten!

Een gouden regel voor een elke deelnemer is om nooit en te nimmer een werknemer van een klant te werven. Managers willen vanzelfsprekend niet dat consultants hun werknemers wegkapen, dus bespreken we werving pas met een kandidaat als zowel de kandidaat als de consultant de plek hebben verlaten waar ze samen gewerkt hebben. Soms zelfs jaren later.

Nogmaals, we hebben geen haast om te groeien. Een schitterend individu is het wachten waard.


## Wat voor soort mensen passen er nou niet bij De Zaak?

Mensen die op zoek zijn naar stabiliteit passen niet bij ons. Je hebt hier geen vaste werkplek en geen vaste uren. Je krijgt niet eens een vast salaris—het precies andersom—je betaalt een bijdrage en behoudt het meeste van wat je verdient. [[Floreren]] vertelt je de details.

Dus als je een klus hebt bloedt je elke maand! Tegelijkertijd verdien hier je meer als je een klus hebt dan welk bedrijf je ook als salaris geeft. Kortom, hoe meer je bloedt, hoe beter het met je gaat. Het is dus aan jou om een buffer in kas te hebben en je risico’s te beheren.

Vanzelfsprekend past deze manier van werken niet bij iedereen.


## Welke soort mensen passen er bij De Zaak?

De meesten die uitkomen bij De Zaak zijn daarvoor Zelfstandigen Zonder Problemen (ZZP-ers). ZZP-ers met een aantal typische persoonskenmerken:

- **Zelfverzekerd**—Je weet dat je uitblinkt is specifieke vaardigheden en er is veel vraag naar je.
- **Avontuurlijk**—Een paar maanden zonder klus is een kans om te experimenteren en nieuwe dingen te leren, niet het einde van de wereld.
- **Sociaal**—Je geniet van het bijhouden van een groot netwerk en samen met anderen werken, zelfs als je van nature introvert bent.
- **Nieuwsgierig**—Je wilt voortdurend nieuwe dingen leren, elke dag, elk uur, elke minuut. Je bent gek van nieuwe technologie, nieuwe processen, nieuwe coachingstechnieken, etc.
- **Gul**—Je deelt graag wat je leert, voor de lol en de erkenning, niet persé voor de winst.
- **Verantwoordelijk**—Je neemt verantwoordelijkheid voor je eigen doelen en acties en toont initiatief en ondernemerschap. Kortom, je houdt je eigen broek of jurk op.

Natuurlijk heeft niet iedereen bij De Zaak al deze eigenschappen, maar De Zaak trekt wel  typisch dit soort mensen aan.


## Hoe ziet het wervingsproces eruit?

Het wervingsproces is, zoals alles bij De Zaak, voortdurend in ontwikkeling. Het wervingsproces ziet er standaard als volgt uit—uitzonderingen volgen hetzelfde pad als alle andere [[beslissen|beslissingen]] die we nemen):

1. Mevrouw X, een kandidaat, benadert De Zaak en wil graag meedoen.
1. De heer Y zegt graag de trekker van X te willen zijn. Alle kandidaten moeten een trekker hebben om het wervingsproces in te gaan.
1. Y zorgt ervoor dat alle minimumtoelatingseisen voldaan zijn:
  1. Hij pluist uit met welke anderen van De Zaak X eerder heeft gewerkt en wat ze van X vinden.
  1. Hij doet alles wat hij nodig acht om de mensen van De Zaak op de hoogte te stellen van en kennis te laten maken met X. Hij kan interviews en gesprekken organiseren, X uitnodigen een presentatie te geven op een van de vele samenscholingen, een e-mail sturen aan iedereen van De Zaak en zeggen, “Ik vind dat we X aan boord moeten halen vanwege redenen. Kan iedereen daarmee leven?” Zolang het ieders consent heeft gaan we door met het wervingsproces. De minimum toelatingseisen zijn nu allemaal vervuld.
1. Nu is het tijd voor Y en alle trekkers van overige kandidaten, plus andere geïnteresseerden, om samen te komen en de kandidaten te vergelijken op “goed om te hebben” criteria. Dat doen we om in principe  “ja” tegen alle schitterende kandidaten te kunnen zeggen, zelfs als we ons wervingsquotum hebben bereikt. De trekkers stellen een lijst van kandidaten op die we zeker moeten overwegen. Alle overigen wijzen we af.


### Tijdens de volgende onconferentie

We hebben ongeveer drie [[onconferentie]]s per jaar en bij de eerstvolgende:

1. Presenteren alle trekkers de kandidaten die ze het beste vinden passen en alle Zakenlieden beslissen welke kandidaten we accepteren en afwijzen.
1. Accepteren we standaard één kandidaat. Echter, nu is natuurlijk de perfecte gelegenheid om uitzonderingen te bespreken. Als we meer kandidaten hebben die we echt aan boord willen halen dan kunnen we er voor kiezen om de bijbehorende groeipijn voor lief te nemen. Als we geen kandidaat aan boord hijsen is dat ook goed want we hoeven niet persé te groeien, weet je nog? We hebben liever iemand die lekker past dan dat we ons groeiquotum uitnutten.

**Hoofdzaak**: Uitsluitend kandidaten waarover consent is worden lid van De Zaak. We houden niet echt van vetorecht, dus er moeten wel echte gegronde onoverkomelijke bezwaren zijn wil een kandidaat niet aan boord komen. We geven de voorkeur aan het verwerpen van een goede kandidaat boven het binnenhalen van een slechte kandidaat.


## Hoe werkt het inschepen?

Welkom aan boord! Je dient het teamcontract te tekenen en je eigen, persoonlijke onderneming te creëren als je die nog niet hebt. Formeel ben je in dienst van je eigen bedrijf en niet van De Zaak. We helpen je dat op poten te zetten.

Gefeliciteerd, je bent nu je eigen leider en manager. Wees aardig.

We gaan ook lekker dineren in een goed restaurant en kwartieren je in (e-mail account en overige zaken). Plus, we voegen je trots aan onze webstek toe.

Goede reis!