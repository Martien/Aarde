---
title: Dashboard
index: true
---
# Dashboard
Het dashboard is een intern rekenblad waarin we onze meest vitale informatie bijhouden en delen. Ooit gestart met alleen de [[geluksindex]] heeft het geleidelijk meer bladen verzameld, waaronder:

- **Geluksindex**—hoe blij zijn we en waarom en wat kunnen we verbeteren?
- **Geluksgeschiedenis**—hoe ontwikkelt de Geluksindex zich in de tijd?
- **Capaciteit en beschikbaarheid**—wie heeft een nieuwe klus nodig?
- **Competentiematrix**—wie is waar goed in en wie is waarin geïnteresseerd?
- **Beslissingslogboek**—welke bedrijfsbrede beslissingen zijn er gemaakt?
- **Zakelijke Zin**—hoeveel verdient De Zaak elke vier weken, per kwartaal en per jaar?
- **Omzet per deelnemer**—economische getallen op persoonlijke basis.


## Wie is er verantwoordelijk voor het bijhouden van het Dashboard?

Iedereen is verantwoordelijk om het Dashboard bij te houden. Zodra er iets veroudert en er een luchtje aan dreigt komen neemt er meestal wel iemand actie. Iemand stuurt bijvoorbeeld een bericht aan geheel De Zaak en zegt, “Hé jongens, het is weer eens tijd om de Geluksindex bij te werken!”.

Sommige bladen hebben impliciete eigenaren. Een paar meer zakelijk ingestoken mensen houden bijvoorbeeld meestal de “Zakelijke Zin” en de “Omzet per deelnemer” bij omdat ze makkelijker bij de juiste gegevens kunnen en ze die vaak beter kunnen interpreteren.

In het algemeen zijn alle bladen meestal redelijk vers. Oudere bladen zijn meestal een signaal voor onbelangrijke gegevens en dienen verwijderd te worden met de bladblazer.
