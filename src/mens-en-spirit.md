---
title: Mens en Spirit
date: 2008-05-05
index: true
categories:
 - "beschaving"
 - "holacratie"
tags:
 - "politiek"
 - "spiritualiteit"
 - "zakelijk"
---

# Mens en Spirit
### 2008-05-05

[Mens en Spirit](http://www.mensenspirit.nl/)—een politieke partij op spirituele grondslag of een spirituele partij op een politieke grondslag? Volgens Evert-Herman Veenhuizen, een van de kernleden, de eerste.

Afgelopen vrijdag een boeiende kennismaking met Evert-Herman gehad naar aanleiding van een telefoongesprek van een half uur met Lea Manders, een van de oprichters, eerder die week. Het blijkt dat er veel resonantie is tussen de doelen van Mens en Spirit en Aardbron. De aanvliegroutes zijn alleen wat anders. Mens en Spirit benadert het vanuit de politiek, terwijl Aardbron het meer vanuit zakelijke zingeving bekijkt.

Op mijn vraag in hoeverre Mens en Spirit de beginselen van [Kees Boeke](http://nl.wikipedia.org/wiki/Kees_Boeke_%28pedagoog%29)'s [sociocratie](http://www.worldteacher.faithweb.com/sociocratie.htm) en [holacratie](http://aardnoot.nl/Holacratie) omarmen reageerde hij bijzonder geïnteresseerd en wil hij dat graag onderzoeken.

Zowel Mens en Spirit als Aardbron werken vanuit een holistisch perspectief. Wat ik me dan direct afvraag is in hoeverre politieke en zakelijke spiritualiteit te verenigen is. In de huidige wereld zijn kerk en staat en de zaak gescheiden. Hoe behoort dat er in een holistische wereld uit te zien? **Is geld verdienen en politiek bedrijven te verenigen**? Is het te integreren tot een harmonisch geheel? Hoe kan Mens en Spirit als {leidend voorbeeld} opereren waarbij ze de verandering is die ze wil zien in de wereld?

In de huidige wereld is die vereniging moeizaam, getuige de (kamer)vragen die regelmatig de kop op steken over de vele bijbaantjes en schnabbels van ministers en andere regeringsleden. Ook de spagaat tussen financiën en samenleving en de kloof tussen arm en rijk getuigen van een moeizame vereniging. Dat brengt me tot de brandende vraag:

> **Hoe ziet een integrale en holistische maatschappij, waar zakelijkheid, politiek, religie en spiritualiteit elkaar wederzijds versterken tot een schitterende samenlevenskunst?**

Weet jij het? Mens en Spirit en Aardbron gaan het in ieder geval onderzoeken en nemen de {proef om de som} waar zinnig.