---
title: "Bewegende Beelden Festival 4 april"
date: "2009-03-03"
categories:
 - "geld"
 - "samenscholing"
 - "serieus-spel"
---
# Bewegende Beelden Festival 4 april
### 2009-03-03


Draag jij de wereld een warm hart toe? Wil je geïnspireerd worden om een positieve bijdrage te leveren aan je omgeving? Kom dan naar het Bewegende Beelden festival op 4 april en ontdek wat voor schat je kunt vinden. Als een caleidoscoop geeft Bewegende Beelden je steeds een nieuwe kijk op een aantal fundamentele vraagstukken waarmee wij dagelijks geconfronteerd worden. Laat je verleiden om op een andere manier naar de wereld te kijken!

<!--more-->

## Programma
|tijd|item|
|---|---|
|12:00|lunch en ontvangst|
|13:00|opening door Matthieu Weggeman|
|13:30|eerste workshopronde|
|14:15|pauze en uitwisselen ervaringen|
|14:45|tweede workshopronde|
|15:30|uitwisselen ervaringen|
|16:15|borrel|
|17:00|_–fin–_|

## Workshops

- Videoworkshop - Marc Stekelenburg
- Mind over Matter - Iebele Abel
- De druppel en de oceaan - Han Bekkers
- **Sinbad en Aladdin | Serieus Gek Geld Spel** - Martien van Steenbergen
- Muzikale workshop - Clementine Noordzij
- Stichting MeeMaken
- Telepathisch experiment - Adriaan de Man
- Circus Santelli - Marco Bonisimo
- Social Venture Network

## Sinbad en Aladdin | Serieus Gek Geld Spel
 De tweelingbroers Sinbad en Aladdin en hun familie leven al jaren in goede harmonie. Koning Midas, hun vader, ligt echter op sterven. Ze hebben het allang aan zien komen en afgesproken dat ze straks het land netjes doormidden knippen en Sinbad en Aladdin elk koning worden over hun eigen deel.

Al jaren hebben ze nagedacht over een grondige hervorming van hun geldsysteem en nu hebben ze een mooie gelegenheid voor een experiment. Ze spreken af dat Sinbad het huidige geldsysteem, dat wij nu ook hebben, blijft gebruiken en dat Aladdin het nieuwe geldsysteem gaat gebruiken dat ze samen hebben verzonnen.

Als sportieve wedstrijd bouwen ze allebei in slechts 10 jaar een nieuwe hoofdstad in hun eigen land. Na 10 jaar wordt het geldsysteem van degene die de mooiste stad bouwt en waar de mensen het gelukkigst zijn ook in het andere land ingevoerd. In welke stad wil jij graag wonen?

[» Videoverslag](https://youtu.be/He3xYfa6anw?si=0QDN5xqIjacDG-IN).
