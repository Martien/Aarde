---
title: Huidig geldsysteem onwettig?
date: 2008-10-28
categories:
 - "geld"
tags:
 - "flessentrekkerij"
 - "geld"
 - "piramidespel"
---

# Huidig geldsysteem onwettig?
### 2008-10-28

De piramide van de IMF, BIB, ECB, DNB en daaronder weer een paar lagen Nederlandse banken creëren geld uit het niets op basis van bankschuld. Al dat geld wordt vervolgens aan ons allemaal uitgeleend. **Geld is tovenarij**. Net als alle tovenaars vinden centrale bankiers het niet prettig om hun trucs te verklaren.

Als je een hypotheek van €100.000 aanvraagt verwacht de bank dat je in de komende 20 jaar €200.000 terugbrengt. Op haar beurt stuurt de bank je de wereld in om tegen alle ander mensen te vechten om jou die tweede €100.000 te verschaffen. In andere woorden, als je interest op een lening betaalt gebruik je de hoofdsom van iemand anders.

In [[Het elfde schijfje]] lees je hoe dit eenvoudige principe van rente leidt tot het faillissement van andere gezinnen. In het voorbeeld hierboven gaat jouw hypotheek ook ten koste van anderen. Een bank bekijkt, onder het mom van een kredietwaardigheidscheck, of je in staat bent om te concurreren met en te winnen van andere spelers en iets van hen kunt loskrijgen dat nooit geschapen is.

Het hele geldsysteem lijkt (of is?) een **wereldwijd gelegaliseerd piramidespel**. Een piramidespel is een “spel” waarbij deelnemers een inleg doen en tevens proberen anderen over te halen om mee te doen, zodat zij van hun inleg weer een deel ontvangen. Klinkt als hierboven, ja?

De [Wet op de Kansspelen](https://wetten.overheid.nl/BWBR0002469/2022-10-01) definieert een piramidespel als:
> *een gelegenheid waarbij deelnemers een goed afgeven of een verplichting aangaan teneinde daaruit een voordeel te verwerven dat geheel of ten dele afhankelijk is van de afgifte van een goed of het aangaan van een verplichting door latere deelnemers.*

Net zoals ons geldsysteem dus.

Een piramidespel kan je als een soort **[faillissementsfraude](https://nl.wikipedia.org/wiki/Faillissementsfraude)** of **[flessentrekkerij](https://nl.wikipedia.org/wiki/Flessentrekkerij)** zien: **men laat een onderneming opzettelijk schulden maken die zij uiteindelijk niet kan nakomen**. Wanneer men echter hieraan toekomt, is het al te laat en is de vogel gevlogen.

Welke verlichte juristen hebben het lef om dit eens aan een nader onderzoek te onderwerpen.

Stel dat het inderdaad blijkt dat het huidige geldsysteem in strijd is met de wet. Wie dienen we dan voor de rechter te dagen en waar vinden we dan de advocaten en het geld om dat proces te voeren?