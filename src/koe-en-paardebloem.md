---
title: Koe en Paardebloem
date: 2008-10-25
categories:
 - "zomaar"
index: true
---

# Koe en Paardebloem
### 2008-10-25

Tijdens de eerste Agile Holland conferentie in verhaalde [Adriaan Wagenaar](https://adriaanwagenaar.nl) over _corporate story telling_.

Adriaan leidde ons in in:
- **groefverhalen** of “rut stories” die mensen en organisaties vertellen en **energie kosten** omdat ze zich **vastklampen aan de huidige realiteit** en **niet leren**; en
- **{rivierverhalen}** of “river stories” die vaak beginnen met “**Hoe zou het zijn als…**” en daarmee de **nieuwsgierigheid prikkelen** en de **energie laten stromen** en vaak een **open einde** hebben.

Een {rivierverhaal} is een **krachtige manier om je ambities te verbeelden** en stelt je ‘groeven’ of patronen op de proef. Mens, organisatie en samenleving gaan meer stromen als ze elkaar hun rivierverhalen vertellen.

Vervolgens vroeg hij aan alle deelnemers om in 5 minuten een {rivierverhaal} te schrijven. De belangrijkste regel daarbij is: **Blijf schrijven en haal je pen niet van het papier**.

Onbewust van mijn ambities vloeide het volgende uit mijn pen op papier:

:**Koe en Paardebloem**
> “Verbeeld je je wel genoeg?” zei Koe. “Waarom?” vroeg Paardebloem. “Nou, ik heb een leuk plan.” “O ja? Wat dan?”

> “Nou”, zei Koe, “Als we nou eens álle rivieren met wijn vullen, wat kunnen we dan?” “Hmmm…”, zei Paardebloem, “in ieder geval lekker dronken worden. Tenminste, als het góede wijn is.”

> “Ja,”, zei Koe, ”maar er is nog iets.” “Oh ja?” “Ja. Als de rivieren van wijn zijn…” “Ja!” zei Paardebloem, “Ik weet het!” “Dat is snel” zei Koe, “Vertel!”

> “Nou, dan hoeven we geen wijnstruiken meer te kweken en dan kunnen we…” “Ja! Cool!” onderbrak Koe. Paardebloem: “En dan gaan we lekker op pad naar…”

> “O, wacht even.” fluisterde Koe, ”Daar heb je de boer.”

Kortom, pak je {zielsprofiel} en schrijf een {rivierverhaal} van je {dagdroom} en versterk het door er een {minisage} van te maken en aan te vullen tot een {pecha kucha}. {delen is vermenigvuldigen} helpt met de {recreatie}.
