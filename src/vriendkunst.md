# Vriendkunst

In [Volkskrant](http://www.volkskrant.nl) Magazine nr. 398 van 12 januari 2008 staat het artikel **"Vrienden maken doe je zo"** van Evelien van Veen. Ik lees dat het [Rode Kruis](http://www.rodekruis.nl/) in samenwerking met de afdeling Preventie van de [Parnassia Bavo Groep](http://www.parnassiabavogroep.nl) (een grote GGZ-instelling in Schiedam) **vriendschapscursussen** organiseert.

Er blijkt een enorme vraag: afgelopen jaar werd de cursus in zeven steden gegeven, dit jaar in vijftien. En er zijn wachtlijsten. De ene helft van Nederland klaagt volgens Evelien van Veen over **haast, stress en sociale verplichtingen;** de cursisten van de vriendschapscursussen bevinden zich in **stilte, leegte en zeeën van tijd.** Die laatste groep zou inderdaad de andere helft van Nederland wel eens kunnen zijn, zoals de formulering van Evelien van Veen suggereert.

Het geeft te denken, de behoefte aan en noodzaak tot vriendschapscurssussen. Verschrikkelijk, maar hard nodig. [Boxspringers](http://gastonpfvile.blogspot.com/2007/05/liefde-en-worden.html) kunnen niet te lang in één doosje bijven. We moeten bewegen, schommelen en jojoën. Maar blijkbaar jojoën we gevangen in afgescheidenheid lastig of niet meer - in ieder geval niet meer alleen - omhoog naar **connectiviteit...**

Het vak 'ouderkunst' met een opvoedbewijs is al opgenomen in de verzameling van **urgente vakken** op onze Academie voor Levenskunst. Het **vak 'vriendkunst'** hoort daar ook bij.