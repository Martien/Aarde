---
title: De Tien Gezichten van Innovatie
date: 2009-01-03
categories:
 - "creativiteit"
 - "innovatie"
---

# De Tien Gezichten van Innovatie
### 2009-01-03

Ben jij een {kruisbestuiver}? Werk je samen met een {hordeloper}? Of een {verhalenverteller}? Dit zijn slechts een paar rollen die mensen kunnen spelen om nieuwe ideeën en innovaties te koesteren in jouw organisatie—en om verwoede neezeggers het hoofd te bieden.

<!--more-->

Tijdens het [[Creativity World Forum 2008]] lichte Tom Kelley, algemeen directeur van IDEO, een tip van de sluier op van zijn boek “De tien gezichten van innovatie”.

Design (≅ Innovatie):
- is van strategisch belang;
- genereert veel waarde;
- drijft innovatie voor de onderneming.

Belangrijke zaken hebben geen haast—innovatie zit in Stephen Covey's ‘{kwalitijdsmatrix}’ in het kwadrant rechtsboven: **belangrijk & niet-dringend**.

Maak **{voortdurende innovatie}** een tweede natuur en innoveer sneller dan de ander. Diversiteit floreert. Doorschieten in efficiency verstikt en vermoord creativiteit. Stop je eieren niet allemaal in één mandje.

Kelley identificieert *10* verschillende rollen. Tegelijkertijd tipt hij om nooit een lijst van 10 te maken, “Dat kan niemand onthouden. Daar ben ik met mijn 10 rollen de mist in gegaan. Het is beter om ‘het magische nummer 7 ± 2’ te gebruiken.”

De tien persona's voor innovatie zijn:
- lerende rollen:
   - {antropologist}—ontdekt klantinzichten door diepe empathie;
   - {experimenteerder}—neemt de {proef op de som} en maakt de innovatie tastbaar;
   - {kruisbestuiver}—ontgint braakliggend terrein door ongebruikelijke associaties en ongebreidelde nieuwsgierigheid;
- organiserende rollen:
   - {hordeloper}—richt zich op het doel zodat de hordes wegvallen je zonder vertraging aankomt op je bestemming;
   - {samenwerker}—verkiest team boven individu door zich af te vragen: wat kunnen we samen meer dan ieder individueel;
   - {regisseur}—zoals een filmregisseur: vind de beste, meest creatieve mensen en laat ze schitteren;
- bouwende rollen:
   - {belevingsarchitect}—creëert blijvende herinneringen;
   - {set ontwerper}—koestert prettige creatieve en energieke werkomgevingen;
   - {zorgverlener}—koestert krachtige, empathische en persoonlijke relaties ;
   - {verhalenverteller}—vangt onze verbeelding met verhalen die als vanzelf voortleven.

Kelley licht er twee uit: de **{antropologist}** en de **{belevingsarchitect}**.

### De antropologist
 De antropologist is een van de meest waardevolle rollen. De antropologist **ontdekt nieuwe inzichten in latente behoeftes door observatie uit de eerste hand**. Meestal levert het antwoord op “**Hé, wat gebeurde daar net?**” een kans voor innovatie.

Proust zei al: “De echte handeling van ontdekken is niet in het vinden van nieuwe landen maar in het zien met nieuwe ogen.” Vonk je innovatie door empathisch ontwerp—voel je in in de latente behoeften van een ander en ontwerp een oplossing die het gelkusgevoel van de ander verhoogt. Vraag niet gewoon wat iemand anders nodig hebt. **Observeer de ander** voor behoeftes.

{voortdurende innovatie} richt zich op **waarde-innovatie** en voorkomt dat je product of dienst zich uitsluitend door de prijs moet onderscheiden.

Het uitvoeren van antropologie informeert je intuïtie. Dit kan je heel letterlijk nemen: **jouw intuïtie krijgt *vorm* door het observeren**. (Amit Goswami en Rupert Sheldrake pleiten voor precies het omgekeerde proces: jouw observatie, jouw bewustzijn vormt je omgeving; álles is jouw projectie. ‘Consciousness matters’.)

De {antropoloog} trekt het veld in om te observeren hoe mensen omgaan met producten, diensten en ervaringen om innovaties te ontdekken. De {antropoloog} is extreem goed om een wens of probleem in een nieuw kader te plaatsen, om **verschillig** te zijn, en de wetenschappelijke methode te vermenselijken zodat het in het dagelijkse leven toe te passen. De **menselijke maat** is wat de {antropoloog} drijft.

De {antropoloog} heeft onderscheidende eigenschappen zoals:
- de wijsheid om met een echt **open geest** te observeren;
- empathie (inlevings- en **invoelingsvermogen**);
- intuïtie;
- het vermogen om zaken te ‘zien’ die anders ongezien verdwijnen;
- de tendens om een **lijst van innovatieve concepten** die de de moeite waard zijn om te emuleren en een **lijst van problemen** die opgelost dienen te worden bij te houden; en
- het zoeken van inspiratie op ongebruikelijke plaatsen.

### De belevingsarchitect
 De {belevingsarchitect} bouwt multigefacetteerde belevingservaringen waar al je zintuigen door geprikkeld worden. In zijn boek *The Experiene Economy* onderbouwt Jospeh Pine een honderdvoudige meerwaarde door je focus van gebruiksartikel → product → dienst → ervaring te verleggen. Bij een ervaring vaar je er doorheen, je beleeft het, je bent diep betrokken. Van verjaardagstaart (gebruiksartikel: ×2) → cakemix (product: ×5) → bakken van en speciaal beletterde taart (dienst: ×2) → verjaardagspartij (beleving: ×5).


De {belevingsarchitect} haalt het risico en de tijd eruit en geeft je een ongekende ervaring, neemt je mee op reis. [Chuck E. Cheese's](http://en.wikipedia.org/wiki/Chuck_E._Cheese's) is een ramp voor ouders maar een feest voor kinderen. {maak je klant de held}. Zo brengt Westin Heavenly Bed® dé slaapervaring van overheerlijke eersteklas bedden bij je thuis. Lijkt enorm op de [Beleef Hästens](http://www.hastens.com/nl/Beleef-Hastens/) golf.


De {belevingsarchitect} bekommert zich over de **beleving van het gebruik** van bijvoorbeeld vochtige toiletdoekjes zodat een kind van vier het kan gebruiken: openscheuren & gebruiken. Of het gebruik van een defibrilator. Op het moment dat je een defibrilator nodig hebt, heb je absoluut geen tijd om een gebruikershandleiding te raadplegen. Dat moet gewoon 1 → 2 → 3 werken, dat is in dit geval zelfs van ‘belevensbelang’.
