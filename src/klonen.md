---
title: Klonen
index: true
---

# Klonen

De DNA is {open bron}. Dus ben je welkom om het te kopiëren en iets vergelijkbaars te creëren.

## Waar komt de DNA vandaan?

We zijn al sinds jaar en dag bezig met nieuwe bedrijfsmodellen, economische modellen, organisatiemodellen en houdt van radicaal open en respectvolle zaken die het geheel boven het deel bevorderen. Gepokt en gemazeld door Agile en Lean en geïnspireerd door besturingssystemen in het algemeen en die van sociocratie en holacratie in het bijzonder, struikelden we ineens over de [Crisp DNA](http://dna.crisp.se/). De Crisp DNA vat het geheel prachtig samen en spoort je het te klonen en naar eigen hand te zetten. Zo gezegd, zo gedaan. De DNA is een naar het Nederlands gehaalde kloon van de Crisp DNA. Kudos aan Henrik Kniberg en zijn Crisp consorten.

## Waarom zou je de DNA klonen?

Misschien ben je een onafhankelijk adviseur en wil je een of andere samenwerking met anderen starten. Je wilt het niet een traditioneel adviesbureau opzetten en je wilt ook het wiel niet opnieuw uitvinden. In dat geval kan je met dit model starten en het naar eigen inzicht en behoefte wijzigen.

## Wat is het licentiemodel?

De DNA is beschikbaar onder de [Creative Commons Naamsvermelding 4.0 Internationaal-licentie](https://creativecommons.org/licenses/by/4.0/deed.nl). Dat betekent dat je naar hartelust de tekst kunt wijzigen, zelfs voor commerciële doeleinden, zolang je de originele Engelse tekst maar toeschrijft aan Crisp en de Nederlandse tekst toeschrijft aan {dezaak}, terwijl je  de licentie aanhoudt zodat anderen hun eigen ingenieuze veranderingen hiervan af kunnen splitsen. Ga lekker de licentie lezen, het is de moeite waard.

## Kan ik mijn bedrijf {de zaak} noemen?

Alsjeblieft niet. We kunnen je rechtmatig niet weerhouden je organisatie {de zaak} te noemen, maar we hebben liever dat je een andere naam gebruikt. Anders kunnen mensen zomaar denken dat er een relatie is tussen onze bedrijven. Als je een andere naam kiest, kunnen onze merken zich onafhankelijk ontwikkelen.

## Hoe creëer ik mijn eigen kopie van de DNA?

De eenvoudigste manier is om gewoon alle tekst te kopiëren naar je eigen webstek en daar naar je hand te zetten.

Zodra je de DNA gekloond hebt is het niet langer ons model maar jouw model. {de zaak} is gewoon jouw voorouderlijke—en enigszins rare—oom. Verander de DNA zoveel als je wilt. Gebruik je eigen organisatienaam. Verwijder pagina’s die niet relevant zijn. Vervang de afbeeldingen. Doe eens gek.

## Maar wacht eens even, het gaat om heel veel inhoud!

Geen zorgen. Zodra je een kopie hebt gemaakt snoei je alles wat je niet nodig hebt. Het model staat samengevat in [[identificeren]] en [[systeem]]. Dus je kunt gewoon alleen met die twee van start en daar je eigen organisatienaam invullen.

Een andere optie is om al het techneutenspul—het klonen—over te slaan en alleen die stukjes te stelen die je aanspreken.

Hoe je het ook wendt of keert, gelieve op jouw webstek wel te vermelden dat jouw model afgeleid is van of geïnspireerd is door deze DNA en vat de kernovereenkomsten en -verschillen samen. Deel je ervaringen!

## Hoe kan ik de DNA helpen verbeteren?

Blij dat je erom vraagt want wij willen áltijd verbeteren.

Als je een verbetervoorstel hebt, klein of groot, stuur het dan naar dna@aardrock.com, dan pakken wij het op en laten we je weten of en wat we er mee doen.

## Hoe stel ik vragen en koppel ik terug?

Als vragen of opmerkingen hebt, stuur ze dan naar dna@aardrock.com.
