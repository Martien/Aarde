---
title: "Wanneer Dan"
date: "2008-06-03"
categories:
  - "zomaar"
---
# Wanneer Dan
Poëzie voorgedragen tijdens de vonk van de kameraadschap voor de start van de Aloha-reis op 31 oktober en 1 november 2006 landgoed Beukenrode, Doorn, en daarna nog regelmatig 1:1 met anderen gedeeld.

Elke zin heeft diepe betekenis…

…grote gevolgen…

…voor het geluk van jouw omgeving…

…en daarmee voor jouw geluk.

Het inspireert me. Het motiveert me. Het geeft me NRG. Elke dag. Elke minuut. Ik voel me geroepen. Het drijft me. Pas op! Het is een lang gedicht. Echt heel lang. Neem rustig de tijd voor elke zin. Laat elke zin tot je doordringen. Laat elke zin even tot rust komen. Zet je schrap. Hou je vast. Daar komt’ie…

- wanneer wij zelf eens door de creatiespiraal gaan
- wanneer wij zelf eens de Reis van de Held doorleven
- wanneer wij daar eens een boeiend verhaal over kunnen vertellen
- wanneer wij daar eens verhelderende beelden bij scheppen
- wanneer wij eens de evolutionaire groei van de mensheid serieus nemen
- wanneer wij in staat zijn om geven en ontvangen nou eens grootschalig bewust te laten worden
- wanneer wij kunnen besturen en ontplooien op basis van consent, instemming
- wanneer wij werk en beloning billijk kunnen verdelen
- wanneer wij ons uitsluitend af laten rekenen op basis van succes en resultaat
- wanneer wij ook de ontastbare zaken op juiste waarde weten te schatten
- wanneer wij respect voor elkaar en de omgeving kunnen laten zien
- wanneer wij dat ook nog eens kunnen doen op een zeer economisch verantwoorde manier
- wanneer wij dat ook nog eens kunnen doen op ecologisch verantwoorde manier
- wanneer wij daar nou eens een schitterend merk mee kunnen neerzetten
- wanneer wij daar eens de beste chaorganisatievorm voor kunnen ontwikkelen
- wanneer wij ons daarbij laten helpen door het verenigde veld
- wanneer wij onze inspiritualiteit en inblazingen omzetten in resultaat en materie
- wanneer wij dat eens wendbaar en onder voortschrijdend inzicht kunnen doen
- wanneer wij eens de dingen doen omdat wij om anderen geven
- wanneer wij eens dingen doen voor het goede van de plek
- wanneer wij eens al onze wijze woorden, ideeën, wensen en dromen samen kunnen voegen
- wanneer wij daar eens een prachtig vlechtwerk van mensen en wendbaar bestuur voor kunnen laten ontvouwen
- wanneer wij eens een reisgezelschap kunnen vormen waarin respect, kameraadschap, liefde, vertrouwen en zorg onuitputtelijk en overvloedig aanwezig zijn
- wanneer wij samenwerking en competitie eens naadloos kunnen samenvoegen
- wanneer wij eens daden bij onze woorden voegen
- wanneer wij als eenpitters, tweepitters en gasstelletjes veel meer kunnen zijn dan de som der delen
- wanneer wij eens gezamenlijk de dingen doen die wij als individu niet kunnen
- dan walken wij onze talk
- dan eten wij our own dogfood
- dan zijn het geen woorden maar daden
- dan verbinden we dharma en karma
- dan doen we veel nieuwe inzichten op
- dan leren we heel veel
- dan weten we wat wel en goed werkt
- dan weten we wat beter kan
- dan weten we wat ons nog puzzelt
- dan hebben we de volgende reis al weer voor ogen
- dan lekt het bij ons als loodgieters niet
- dan bewijzen wij dat het werkt
- dan is ons gedachtengoed geloofwaardig
- dan hebben wij de tijd van ons leven
- dan stralen we van energie
- dan zetten wij alles waar ons hart vol van is en onze mond van over stroomt nationaal in de zon
- dan zijn wij een leidend en lichtend voorbeeld voor anderen
- dan hebben we meteen een dijk van een basis voor nieuw leiderschap
- dan kan het zich als lopend vuur verspreiden
- dan levert dat ook de economische rechtvaardiging en waardering op die het verdient
- dan worden wij door anderen gevraagd hen tegen betaling helpen en krijgen we nog meer betaald leuk werk
- dan worden anderen aangetrokken zich aan te sluiten
- dan groeien zichzelf verrijkende gemeenschappen
- dan groeit er een kritische massa
- dan worden we herkend en erkend als de leiders van morgen
- dan helpen wij dat op te laten komen wat op wil komen
- dan krijgen we nog meer mogelijkheden om onze dromen te realiseren, te manifesteren, te materialiseren

Succes en plezier,

![Martien\'s paraaf](martien-handtekening.png) 

Martien van Steenbergen
