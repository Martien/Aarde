---
title: Rimpels in het Water 2008/04
date: 2008-04-06
index: true
---

# Rimpels in het Water 2008/04
### 2008-04-06

## [[Deepak Chopra in Almere op 16 april]]
Almere heeft een mooie dag op 16 april in haar schouwburg wanneer Deepak Chopra voor een lange, intensieve en bruisende dag over De Ziel van Leiderschap zorgt. De belangstelling voor spiritualiteit en leiderschap en business spiritualiteit neemt hand over hand toe. Dat is een mooie ontwikkeling want het helpt met de realisatie van wat ik maar zakelijke zingeving noem. Het evenement wordt georganiseerd door Nieuwe Dimensies. Schrijf je in zo lang het nog kan.

## [[Doorbraakversneller]]
Dennis Kerkhoven van Escar-Go en Martien van Steenbergen van Aardbron hebben de handen ineengeslagen en ontwikkelen op dit moment de Doorbraakversneller. De Doorbraakversneller vergroot de kans op het succes, verkort de tijd en haalt het tipping point dichterbij van doorbraken en wasdom van samenlevenskunst. Uiteraard volledig open source.

## [[JAM in het Co-creation lab]]
Co-creatie is een cruciaal element van de Doorbraakversneller. Frits Oukes van XpStagers heeft zelfs een een mobiel lab met meubilair voor open innovatie en co-creatie ontworpen en gerealiseerd. Een inspirerende en rustgevende omgeving waarin deelnemers zelf actief worden. Samen met het beelddenken van Dennis Luijer & Crew van JAM ontstaat zo makkelijk een gemeenschappelijk beeld en schept het een nieuwe serieuze speelplaats voor zakelijke zingeving.

## [[De Essentie van Leiderschap]]
Nyenrode's leerstoel over Business Spiritualiteit trekt elke maand een groep gepassioneerde mensen naar Breukelen wanneer Paul de Blot weer een avondcollege organiseert. Een bijzonder netwerk. Diezelfde Paul de Blot opent en sluit op donderdag 5 juni ook een een seminar met de titel "The Essence of Leadership". Sri Vasuveda daagt je die middag uit om leiderschap te zien als een zeker niveau van bewustzijn.

## [[Op slag inzicht]]
Op een morgen barstte er een bloedvat in de hersenen van Jill Bolte Taylor. Als hersenwetenschapper besefte ze dat ze op de voorste rij zat van haar eigen hersenbloeding. Verbaasd over het feit dat ze nog leeft en verwonderd over hoe haar revalidatie een stroom van creatieve energie in haar heeft losgemaakt. Een krachtig, roerend en zeer indrukwekkend verhaal over de absolute eenheid van alles.

## [[Aardborrel 003]]
Aardborrel 003 staat volledig in het teken van de kameraadschap voor de ontwikkeling en inzet van de Doorbraakversneller en haar open source technologie die zich richt op mens, organisatie en samenleving, en daarmee op het helen van onze Aarde. De datum voor Aardborrel 003 verwachten we in de week van 28 april 2008.

[[rimpels|Â» nog meer rimpels]]