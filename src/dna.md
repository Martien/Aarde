---
title: DNA
---
# Wat is dit?

Deze webstek is een {open bron} over hoe De Zaak werkt en waarom.

De Zaak is een zwerm van bevlogen ZZP-ers in Nederland, maar niet zomaar een zwerm. Bijvoorbeeld:

- Wij hebben niemand in dienst.
- Wij hebben geen managers en zelfs geen directeur. In plaats daarvan vertrouwen we helemaal op zelforganisatie en transparantie. Zowat alles komt van onderaf en iedereen kan initiatief nemen en elke keuze besturen.
- Ons hoofddoel is om onze mensen blij en gelukkig te maken en onze Geluksindex is hierbij de leidende metriek. Gedegen omzet en verrukte klanten zijn een neveneffect, niet een doel op zich.
- Wij willen geen inkomsten genereren en verzamelen van onze mensen. In principe en in praktijk zijn we een onderneming zonder winstoogmerk. Onze mensen houden zelf het meeste van wat ze verdienen.
- Ons model voor eigenaarschap is ontworpen om onze aandelen financieel waardeloos te houden. Er zijn geen prikkels om te verzilveren.
- Onze mensen zijn 100% autonoom. Ze kunnen doen wat ze willen zolang het ons merk en ons huis versterkt en kunnen zoveel of zo weinig werken als ze willen.

Wij krijgen veel vragen over hoe dit in praktijk werkt, in het bijzonder van andere adviseurs die iets vergelijkbaars willen creëren. Na vele jaren van experimenteren zijn we uitgekomen op een model dat goed werkt en dat het zoete midden vindt tussen het zijn van een onafhankelijke consultant en het zijn van een werknemer. Daarom maken we dit model als {open bron} beschikbaar.

Een mooi Japans woord dat het geheel samenvat is misschien wel *[omotenashi](https://www.japantoday.com/category/opinions/view/the-business-of-omotenashi)*: **wat gij wilt dat u geschiedt, doe dat ook een ander**; een dienstbare houding die bouwt aan lange-termijn vertrouwen en loyaliteit. Precies onze intentie voor mede-eigenaren én onze klanten, samengevat in onze DNA.

Wil je een vergelijkbare organisatie beginnen? Lees dan [[klonen|Hoe de DNA te klonen]].